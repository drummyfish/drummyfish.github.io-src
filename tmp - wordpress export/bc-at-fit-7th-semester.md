Title: Bc. at FIT - 6th semester
Date: 2013-06-20 16:28
Author: tastyfish
Category: Articles, Study
Slug: bc-at-fit-7th-semester
Status: published

\[:cs\]Šestý semestr je za mnou, však bakalář zatím nejsem \^\^ I když
jsem touto dobou už doufal být, musím rozvolňovat a pracovat na
zdravotním stavu, takže prozatím zde shrnu dva absolvované předměty a
příští rok doplním vše zbývající.

Typografie a publikování (ITY)
------------------------------

\[caption id="" align="alignright" width="139"\][![ITY
tahák](http://i.imgur.com/HZTO5w0.jpg){width="139"
height="184"}](http://i.imgur.com/HZTO5w0.jpg) ITY tahák\[/caption\]

Typografie je užitečný a přece nenáročný předmět. Na otázku, jaká je
motivace pro zápis ITY, odpovím jednoduše - dobře vás připraví na psaní
technických dokumentů, mezi něž se počítá především bakalářská práce,
ale rovněž tak malé dokumentace do jakéhokoliv předmětu. Předmět by si
podle mě měl do názvu přidat zmínku o LaTeXu, protože se zabývá
prakticky jen tímto typografickým systémem.

Na přednáškách se typografie jako věda probírá celkem letmo, čekal jsem
víc teorie o písmu a vizuální stránce dokumentů, ale té se dr. Křena
(známý z IUS) věnuje na úplně základní úrovni. Předmět je orientován
převážně na praxi. Po úvodní přednášce o základech typografie se vždycky
probírá nějaké téma (matematika, tabulky, obrázky, …) a potom způsob
jeho realizace v systému LaTeX (čtěte latech). Přednášky se konaly
vždycky jednou za dva týdny a byly, slovy pana Honzíka, poslouchabilní.
Dávaly se dokonce bonusové body za odpovědi na otázky a jednou jsem i
věděl odpověd, bohužel jsem sledoval záznam \^\^

Praktickému zaměření předmětu nasvědčovalo množství projektů. Každou
přednášku (kromě úvodní) následoval projekt na probrané téma. Ze začátku
šlo o sázení dokumentů tak, aby se co nejvíce podobaly vzorovému pdf, ke
konci pak mohli studenti dokonce předvést trochu kreativity při sázení
dokumentů na vlastní téma. Hodně užitečný mi přišel projekt zaměřený na
bibliografické citace. Práce samozřejmě nikoho nemohly zaskočit svou
náročností, nebo spíš nenáročností. Člověk si s nimi ale muset vyhrát,
aby byla jejich preciznost dostatečná. To se mi jednak moc nechtělo a
jednak jsem měl celkem dost jiných starostí a proto jsem nějaký ten bod,
či dva nebo i pět občas ztratil. Obecně s projekty problém nebyl a
patřily k těm příjemnějším.

Na písemce se dalo získat až 30 bodů a to se mi i povedlo. Bylo zde pár
příkladů na psaní příkazů v LaTeXu, něco na citaci a jeden příklad na
interpretaci obrázku zapsaného v LaTeXu. Na závěr se objevila jako výzva
bonusová otázka ohledně nějakého starodávného písma, na níž se mi
povedlo získat pár bodíků, které jsem jinde ztratil, a dosáhl jsem tak
na plný počet :)

ITY mi dalo cenné základy jednoho z nejkvalitnějších typografických
nástrojů, jež jistě využiju nejen při psaní bakalářské práce. Předmět je
velmi prakticky zaměřený, na nic si nehraje, a není vůbec složitý. Je
jednoznačně dobrou volbou, pokud se vám podaří jej ukořistit při zápisu.

Španělština: začátečníci 2/2 (JS1)
----------------------------------

\[caption id="" align="alignright" width="139"\][![JS1
tahák](http://i.imgur.com/dSkUVkU.jpg){width="139"
height="184"}](http://i.imgur.com/dSkUVkU.jpg) JS1 tahák\[/caption\]

Druhá část dvousemestrálních základů španělštiny. Z důvodů zmíněných v
minulém článku jsem tentokrát nechodil na hodiny. Dr. Borecká mi
naštěstí vstřícně povolila samostudium z domu a komunikovala se mnou
e-mailem. Na zkoušku a zápočet jsem se pochopitelně musel dostavit
osobně, ale to nebyl problém :)

Předpokládám, že hodiny probíhaly stejně jako minulý semestr. Probíraly
se dva minulé časy, měsíce, vyšší číslovky, a pokračovalo se v
gramatice. Lekcí se tento semestr probralo trochu míň a ke konci
probíhalo opakování na zápočet a zkoušku.

Zápočtová písemka byla podobná té v minulém semestru, styl doplňování
slov do vět by ji asi nejlépe vystihl. Minimum bylo ne příliš překvapivě
50 % a už o něco více překvapivě jsem uspěl hned na první pokus s 15
body z 20 i přes své nepříliš pilné samostudium. Pro ty, kterým se
zápočet nepovedl, byl k dispozici ještě jeden termín.

Závěrečná písemka byla rozdělena na dvě části - poslech a porozumění
psanému textu. Poslech se skládal ze dvou velmi pomalých a dvakrát
přehrávaných rozhovorů a my jsme měli za úkol doplňovat krátké odpovědi
na dané otázky. Ve druhé části jsme dostali dva články, otázky k nim a
30 minut na jejich zpracování. K dispozici při tom byly slovníky.
Nejednalo se o nic extra náročného a dostal jsem myslím skoro plný počet
bodů.

Tento semestr jsem si nebyl jistý, zda zvládnu studovat zcela sám
dostatečně, abych byl schopný složit zkoušku, ale ukázalo se, že jsem to
dokázal a to dokonce i při nižším nasazení. Španělsky teď umím opravdu
jenom hodně málo, ale se slovníkem dokážu přečíst jednoduchý test.
Myslím, že co se týká základů, tento kurz splnil očekávání.

Celkové výsledky
----------------

  předmět                              získaných bodů   známka
  ------------------------------------ ---------------- --------
  Typografie a publikování (ITY)       86/100           B
  Španělština: začátečníci 2/2 (JS1)   85/100           B

průměr: 1,5  
  
pořadí v ročníku: 47.-65. místo z 377 (studenti bez F s alespoň 25
kredity)  
  
prospěchové stipendium: 0 Kč\[:\]
