Title: Current state of things
Date: 2015-05-02 13:59
Author: tastyfish
Category: Updates
Slug: current-state-of-things
Status: published

\[:cs\]První magisterský ročník se blíží ke konci, takže zde jenom
krátce shrnu momentální stav věcí.

Před pár dny mi přišel e-mail s prospěchovým stipendiem 10 000 Kč, které
padne nejspíš na GoPro a GTA V. Z našetřených peněz mám objednaný
desktop, na kterém snad GTA rozjedu na 60 FPS a konzolisti se budou moct
jít pěkně poloviční rychlostí zahrabat :) A Windowsu dá konečně můj
notebook sbohem.

Za druhé mám domluvenou diplomku. Jedná se o téma zabývající se OpenGL a
optimalizací zobrazování na grafické kartě, konkrétně zobrazováním
pokřivených zrcadel. Při výběru připadala v úvahu témata, ve kterých
bych se cítil jistější, ale záměrně jsem zvolil něco, při čem si budu
moct vyzkoušet výzkum a potenciálně přičichnout k náplni doktorského
studia. Jenom doufám, že nepotkám moc hárdvérů, to bych si dal :)

Jinak mám spoustu nápadů na malé projektíky, ale podrobnosti si nechám
pro sebe, aby mě někdo neokradl o mé intelektuální property :) Článek o
druhém semestru magisterského studia už je rovněž v rozepsaném stavu.

Čím dál víc mě štve, jak lidi mluví. Nikdo už dneska nepoužívá zájmeno
svůj - např. namísto "zašlete svůj životopis" uvidíte všude "zašlete váš
životopis". To vám teda nic nezašlu. V prezentacích na Excel@FIT jsem
opět slyšel spoustu vět typu "Chtěl jsem dosáhnout vysokou efektivitu".
Běžte se s takovou mluvou bodnout :)\[:\]
